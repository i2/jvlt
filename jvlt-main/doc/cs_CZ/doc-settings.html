<html>
<head>
<META http-equiv="Content-Type" content="text/html; charset=UTF-8">
<title>jVLT - Nastavení</title>
<link href="style.css" rel="stylesheet" type="text/css">
</head>
<body>
<table>
<tr>
<td><img alt="jVLT logo" height="128" src="jvlt.png" width="128"></td><td>
<h1>jVLT &ndash; nástroj pro učení se slovíček</h1>
</td>
</tr>
<tr>
<td class="bluebox" valign="top">
<div style="margin-left:0px">
<a href="doc.html">Dokumentace</a>
</div>
<div style="margin-left:10px">
<a href="doc-vocabulary.html">Slovíčka</a>
</div>
<div style="margin-left:10px">
<a href="doc-examples.html">Příklady</a>
</div>
<div style="margin-left:10px">
<a href="doc-quizzes.html">Kvízy</a>
</div>
<div style="margin-left:10px">Nastavení</div>
<div style="margin-left:10px">
<a href="doc-menus.html">Položky nabídky</a>
</div>
<div style="margin-left:10px">
<a href="doc-misc.html">Různé</a>
</div>
</td><td class="content">

Zvolením položky &bdquo;Předvolby...&ldquo; z nabídky &bdquo;Edit&ldquo;
se otevře dialog, ve kterém můžete měnit několik nastavení jVLT.

<h2>
<a name="appearance_settings">Nastavení vzhledu</a>
</h2>
Na záložce &bdquo;Vzhled&ldquo; lze nastavit následující:
<ul>

<li>
<b>Téma vzhledu:</b>
Téma vzhledu rozhoduje o celkovém vzhledu aplikace. Počet témat vzhledu
k dispozici závisí na operačním systému. Vezměte na vědomí, že
přizpůsobit písma aplikace je možné pouze v případě, že je použito téma
vzhledu &bdquo;Metal&ldquo;.</li>

<li>
<b>Písmo tlačítek, nabídek, nápisů a seznamů</b>
</li>

<li>
<b>Písmo tabulek a textových polí</b>
</li>

<li>
<b>Písmo pole &bdquo;Originál&ldquo;:</b>
Toto nastavení je obzvláště užitečné pro jazyky se složitými znaky,
například pro čínštinu nebo japonštinu. Určuje písmo pole
&bdquo;Originál&ldquo; v
<a href="doc-vocabulary.html#detailed_view">detailním náhledu</a>.
</li>

<li>
<b>Písmo pole &bdquo;Výslovnost&ldquo;:</b>
Můžete také vybrat písmo pro zobrazování výslovnosti v detailním
náhledu.
</li>

<li>
<b>Jazyk rozhraní:</b>
Toto nastavení určuje jazyk textových řetězců aplikace.
</li>

<li>
<b>Pole zobrazovaná v HTML oblasti:</b>
Zde můžete vybrat, která pole se budou zobrazovat
<a href="doc-vocabulary.html#detailed_view">detailním náhledu</a>
na záložce slovíček.
</li>

</ul>
Vezměte na vědomí, že změna kteréhokoli z výše uvedených nastavení
si vyžádá restart aplikace.
<br>
<br>

<img alt="Appearance settings" src="settings_appearance.png">
<br>
<br>


<h2>
<a name="general_settings">Obecná nastavení</a>
</h2>
Na záložce &bdquo;Obecné&ldquo; můžete v současné době provádět
následující nastavení:
<ul>

<li>
<b>Po spuštění obnovit minule otevřený soubor:</b>
Pokud toto políčko zaškrtnete, jVLT si bude pamatovat, se kterým souborem jste
pracovali během vašeho posledního sezení, a po novém spuštění ho nahraje.
</li>

<li>
<b>Písmo tisku:</b>
Po stisknutí tlačítka písma můžete změnit písmo používané pro
<a href="doc-misc.html#printing">tisk</a>.
</li>

<li>
<b>Zadávat odpověď:</b>
Prostřednictvím tohoto políčka rozhodujete, zda chcete během kvízu zadávat
řešení.
</li>

<li>
<b>Ignorovat velikost písmen v zadané odpovědi:</b>
Určuje, zda se vložená odpověď bude kontrolovat včetně velkých a malých písmen.
Je-li políčko zaškrtnuto, bude odpověď &bdquo;španělsko&ldquo;, když jde
o &bdquo;Španělsko&ldquo;, považována za správnou.
</li>

<li>
<b>Přednastavit odpověď:</b>
Je-li toto políčko zaškrtnuto, můžete pro každé slovo v kvízu přednastavit
odpověď (buď &bdquo;Ano&ldquo;, anebo &bdquo;Ne&ldquo;).
</li>

</ul>

<br>
<br>

<img alt="General settings" src="settings_general.png">
<br>
<br>


<h3>Doba vypršení</h3>
Doba vypršení rozhoduje o tom, kdy se slovo po kvízu znovu aktivuje (viz
<a href="doc-quizzes.html">oddíl o kvízech</a>). Nastavení, jimiž se doba
vypršení upravuje, jsou tři:
<ul>

<li>
<b>Počet sad:</b>
Maximální počet sad přiřazených ke slovu. Pokud budete během kvízu vědět
slovo, které už má maximální číslo sady, toto číslo se nezmění (normálně se
o jedno zvýší).
</li>

<li>
<b>Činitel vypršení:</b>
Určuje dobu, po jejímž uplynutí se slovo znovu aktivuje. Je-li činitel
vypršení <i>X</i>, slovo přiřazené do sady č. <i>i</i> se aktivuje po
<i>X</i><i style="vertical-align:super">i-1</i> časových jednotkách.
Tzn. slovo v sadě č. <i>1</i> se aktivuje po jedné časové jednotce,
slovo v sadě č. <i>2</i> po <i>X</i> časových jednotkách, slovo v sadě
č. <i>3</i> po <i>X</i><i style="vertical-align:super">2</i> časových
jednotkách atd.
</li>

<li>
<b>Jednotka:</b>
Časovou jednotkou mohou být buď dny, anebo hodiny.
</li>

</ul>


<h2>
<a name="multimedia_settings">Nastavení pro multimédia</a>
</h2>
Na této záložce můžete přizpůsobovat to, jak jVLT zachází s multimediálními
soubory zadanými v <a href="doc-vocabulary.html#add_word">dialogu slov</a>.
<br>
<br>

<img alt="File types" src="settings_file_types.png">
<ul>

<li>
<b>Přehrát zvukové soubory okamžitě po vybrání slova:</b>
Po zaškrtnutí tohoto políčka bude jVLT automaticky přehrávat zvukové soubory
ve chvíli, kdy v <a href="doc-vocabulary.html#word list">seznamu slov</a>
vyberete některé slovo.
</li>

</ul>

<h3>Typy souborů</h3>
V oblasti &bdquo;Typy souborů&ldquo; lze definovat externí příkazy pro
přehrávání nebo zobrazování multimediálních souborů. Po stisknutí tlačítka
&bdquo;Upravit&ldquo; nebo &bdquo;Přidat&ldquo; se otevře nový dialog, který
vám umožní upravovat určitý typ souborů. Význam součástí dialogu je popsán
níže:
<ul>

<li>
<b>Přípona souborů:</b>
Přípona souborů, např. "mp3". U předvolených souborů nelze tuto hodnotu
změnit.
</li>

<li>
<b>Typ:</b>
Typ souborů. Toto nastavení je nezávazné, rozhoduje pouze o tom,
jaká ikona se použije v
<a href="doc-vocabulary.html#detailed_view">detailním náhledu slova</a>.
</li>

<li>
<b>K přehrání/zobrazení použít jVLT:</b>
Toto zaškrtávací políčko můžete použít pouze pro předvolené typy souborů.
Je-li zaškrtnuto, jVLT se pokusí místo spuštění externího příkazu přehrát
soubor sám.
</li>

<li>
<b>Příkaz:</b>
Příkaz, který se má použít pro přehrání nebo zobrazení souboru
s aktuální příponou. Na jeho konci musíte uvést %f jako zástupce
pro jméno souboru.
</li>

</ul>

<img alt="Edit file type" src="settings_edit_file_type.png">
<br>
<br>


</td>
</tr>
</table>
</body>
</html>

<html>
<head>
<META http-equiv="Content-Type" content="text/html; charset=UTF-8">
<title>jVLT - Slovíčka</title>
<link href="style.css" rel="stylesheet" type="text/css">
</head>
<body>
<table>
<tr>
<td><img alt="jVLT logo" height="128" src="jvlt.png" width="128"></td><td>
<h1>jVLT &ndash; nástroj pro učení se slovíček</h1>
</td>
</tr>
<tr>
<td class="bluebox" valign="top">
<div style="margin-left:0px">
<a href="doc.html">Dokumentace</a>
</div>
<div style="margin-left:10px">Slovíčka</div>
<div style="margin-left:10px">
<a href="doc-examples.html">Příklady</a>
</div>
<div style="margin-left:10px">
<a href="doc-quizzes.html">Kvízy</a>
</div>
<div style="margin-left:10px">
<a href="doc-settings.html">Nastavení</a>
</div>
<div style="margin-left:10px">
<a href="doc-menus.html">Položky nabídky</a>
</div>
<div style="margin-left:10px">
<a href="doc-misc.html">Různé</a>
</div>
</td><td class="content">

Dvěma hlavními součástmi záložky slovíček jsou seznam slov a detailní
náhled.

<h2>
<a name="word_list">Seznam slov</a>
</h2>
V seznamu slov se zpočátku zobrazují všechna slova vašeho slovníčku.
Způsoby, jak hledat určitá hesla, jsou dva. První možností je zadat
řetězec do textového pole &bdquo;Filtr&ldquo; a následně stisknout
&bdquo;Enter&ldquo;. Pak se v seznamu zobrazí ta slova, která obsahují
filtrovací řetězec, a ta, u nichž ho obsahuje výslovnost nebo význam.
Chcete-li mít seznam znovu úplný, řetězec v textovém poli filtru
vymažte a znovu stiskněte &bdquo;Enter&ldquo;.<br>
<br>

<img alt="Filter" src="filter.png"> <br>
<br>
Druhou možností je aktivovat políčko &bdquo;Pokročilý filtr&ldquo; a poté
definovat filtr v dialogu, který se objeví po stisknutí tlačítka s nápisem
&bdquo;Podrobnosti...&ldquo;.<br>
Filtry se skládají z jednoho nebo mnoha subfiltrů; každý je představován
řádkou, která obsahuje tři sloupce. V prvním sloupci vybíráte vlastnost
(Originál, Výslovnost atd.), v druhém sloupci typ porovnávání, např.
&bdquo;se rovná&ldquo;, &bdquo;je větší než&ldquo; nebo &bdquo;je menší
než&ldquo;. Do posledního sloupce se zadává hodnota. Tou je textový řetězec,
číslo, datum nebo seznam textových řetězců, což závisí na vybrané vlastnosti
a typu porovnávání. Subfiltry můžete přidávat a mazat stisknutím tlačítka
&bdquo;Více&ldquo;, resp. &bdquo;Méně&ldquo; a celý filtr resetujete kliknutím
na tlačítko &bdquo;Reset&ldquo;. Výběrem z možností &bdquo;Vyhovět všem
následujícím&ldquo; a &bdquo;Vyhovět jednomu z následujících&ldquo; určujete,
zda se musí vyhovět všem subfiltrům, nebo jen jednomu z nich.<br>
Filtr lze uložit zadáním názvu do textového pole v horní části dialogu a
následným vybráním tlačítka &bdquo;Nový/Aktualizovat&ldquo;. Uložený
filtr se nahraje jeho vybráním v rozbalovací nabídce. Pro jeho aktivaci musíte
kliknout na tlačítko &bdquo;Použít&ldquo;. Chcete-li změnit existující filtr,
nahrajte a upravte ho a pak stiskněte tlačítko &bdquo;Nový/Aktualizovat&ldquo;.
Filtry lze mazat použitím tlačítka &bdquo;Smazat&ldquo;.
<br>
<br>

<img alt="Advanced filter dialog" src="filter-2.png">
<br>
<br>


<h3>
<a name="columns">Vybírání sloupců a řazení</a>
</h3>
Pokud se klikne pravým tlačítkem na záhlaví jednoho ze sloupců seznamu slov,
objeví se vyskakovací nabídka, která umožňuje seřadit seznam slov podle
vybraného sloupce.<br>
<br>

<img alt="Sorting" src="sorting.png"> <br>
<br>
Vyskakovací nabídka také obsahuje položku &bdquo;Vybrat sloupce...&ldquo;,
která uživateli dovoluje vybrat sloupce pro seznam slov. Sloupce lze vybírat
a odebírat tím, že nejdříve vyberete název sloupce a poté smáčknete tlačítko
s levou šipkou, resp. tlačítko s pravou šipkou. Pořadí názvů sloupců lze
měnit tlačítky se šipkou nahoru a se šipkou dolů. Sloupec, jehož název je
v seznamu nejvíce nahoře, se v seznamu slov zobrazí nejvíce vlevo.<br>
<br>

<img alt="Select columns" src="select_columns.png">
<br>
<br>
Stisknutím tlačítek &bdquo;Přidat&ldquo;, &bdquo;Upravit&ldquo; nebo
&bdquo;Smazat&ldquo; vedle seznamu slov můžete
<a href="#add_word"> vkládat</a>,
<a href="#edit_word"> měnit</a> resp.
<a href="#remove_word"> mazat</a> slova.

<h2>
<a name="detailed_view">Detailní náhled</a>
</h2>
V detailním náhledu se zobrazuje slovo, které je právě vybrané v seznamu
slov, spolu s jeho výslovností, překladem a příklady.
V <a href="doc-settings.html#appearance-settings">záložce vzhledu</a>
v dialogu nastavení můžete určit, kolik detailů se bude zobrazovat.
Je-li vybrán příklad, je význam sdružený s dotyčným příkladem zvýrazněn.
Dvojitým kliknutím na konkrétním příkladu se dostanete do
<a href="doc-examples.html"> záložky příkladů</a>.
<br>
<br>

<img alt="Details" src="details.png"><br>
<br>
Chcete-li ke slovu přidat více informací, můžete uvést zvukové nebo
obrazové soubory, což je popsáno v <a href="#add_word">
dalším oddíle</a>. V detailním náhledu se soubory zobrazují jako ikony.
Kliknutí na ikonu zvukového souboru způsobí přehrání příslušného souboru,
po kliknutí na ikonu obrazového souboru se otevře nové okno, ve kterém
se obrázek zobrazí.
<br>
<br>

<img alt="Multimedia" src="multimedia.png"> <br>
<br>


<h2>
<a name="add_word">Přidávání slov</a> 
</h2>
Kliknutím na tlačítko &bdquo;Přidat&ldquo; vedle seznamu slov můžete do
svého slovníčku přidat slovo. V dialogu, který se otevře, můžete vidět
dvě textová pole: &bdquo;Originál&ldquo; a &bdquo;Výslovnost&ldquo;.
Prvně jmenované textové pole je povinné, druhé je volitelné. Má-li
slovo, které budete vkládat, více možných výslovností, stiskněte
tlačítko &bdquo;Více...&ldquo;.<br>
<br>

<img alt="Add word" src="add_word.png"> <br>
<br>
Slovo musí mít nejméně jeden význam. Významy můžete přidávat stisknutím
tlačítka &bdquo;Přidat význam&ldquo; vedle náhledu na jejich seznam a zadáním
řetězců do textového pole &bdquo;Překlad&ldquo; nebo do textového pole
&bdquo;Definice&ldquo;. Definice slova je krátká poznámka o jeho typu,
použití atd. Nemusíte vepisovat text do obou polí, stačí do jednoho.
Má-li slovo více než jeden význam, můžete jejich pořadí měnit, a to
pomocí tlačítek s šipkami na levé straně náhledu na seznam.<br>
<br>

<img alt="Add sense" src="add_sense.png"> <br>
<br>
Poté, co jste s úpravami slova skončili, stiskněte &bdquo;Použít&ldquo;,
a slovo se přidá. Dialog se pak nezavře &ndash; i nadále můžete přidávat
slova, nebo se stisknutím tlačítka &bdquo;Zavřít&ldquo; můžete vrátit do
hlavního okna.


<h3>
<a name="advanced_settings">Pokročilá nastavení</a>
</h3>
Po stisknutí tlačítka &bdquo;Podrobnosti...&ldquo; můžete upravovat několik
dodatečných vlastností slova.
<p>
<img alt="Advanced settings" src="add_word_details.png"></p>

<h4>Detaily slova</h4>
Zda se v dialogu, který se objeví, zobrazí záložka &bdquo;Detaily&ldquo;, je
závislé na tom, zda máte pro slovník nastaven jazyk, což se dělá přes
položku &bdquo;Úpravy-&gt;Vlastnosti&ldquo;. V záložce detailů můžete
vybrat slovní druh, např. podstatné jméno, sloveso atd. U některých slovních
druhů může být možné zadávat dodatečné detaily. Například, na obrázku výše
lze nastavit rod podstatného jména.
<h4>Kategorie</h4>
Slovo může být (volitelně) zařazeno do kategorií (např. &bdquo;Rodinní
příslušníci&ldquo;). Můžete buď vybrat existující kategorie z rozbalovacího
seznamu, nebo zadat nový název kategorie. Poté stiskněte &bdquo;Přidat&ldquo;.
<p>
<img alt="Multimedia" src="add_word_categories.png"></p>

<h4>Multimediální soubory</h4>
Ke slovu můžete zadávat i zvukové a obrazové soubory, například soubor WAV,
v němž bude výslovnost. (Ne)zaškrtnutím políčka &bdquo;Použít relativní
cestu&ldquo; je možné zvolit, zda se umístění souboru má ukládat s relativní
cestou (např. &bdquo;images\obrazek.gif&ldquo;), nebo s absolutní cestou
(např. &bdquo;D:\jvlt\images\obrazek.gif&ldquo;). Zvolíte-li první možnost,
bude cesta relativní k umístění vašeho souboru se slovíčky. Pokud je
například vaším souborem se slovíčky &bdquo;D:\jvlt\nemcina.jvlt&ldquo;
a umístění souboru je &bdquo;images\obrazek.gif&ldquo;, pak bude jVLT hledat
obrázek "D:\jvlt\images\obrazek.gif".
<br>
Neumí-li jVLT přehrát nebo zobrazit soubory určitého typu, můžete v
<a href="doc-settings.html#multimedia_settings">dialogu nastavení</a>
zadat externí příkazy.
<p>
<img alt="Categories" src="add_word_multimedia.png"></p>


<h2>
<a name="edit_word">Upravování slov</a>
</h2>
Slovo můžete začít upravovat tím, že ho nejdříve vyberete v
<a href="doc-vocabulary.html#word_list">seznamu slov</a> a pak stisknete
tlačítko &bdquo;Upravit&ldquo; vedle seznamu.
Upravování jednoho slova je v zásadě stejné jako přidávání slova. Je tu však
jeden rozdíl: Když chcete smazat význam, musíte se ujistit, že se na tento
význam neodkazuje žádný příklad.
<br>
<br>
Pokud vyberete před stiskem tlačítka &bdquo;Upravit&ldquo; více slov &ndash;
buď použitím klávesy <i>Ctrl</i> nebo <i>Shift</i> při klikání na slova
&ndash;, můžete pro všechna vybraná slova najednou změnit lekci a
<a href="#advanced_settings">pokročilá nastavení</a>. Musíte však být opatrní:
Nová nastavení vždy přepíší stará. Když například upravujete dvě slova najednou,
jedno patřící do lekce &bdquo;A&ldquo;, druhé do lekce &bdquo;B&ldquo;, a
přiřadíte k nim novou lekci &bdquo;C&ldquo;, pak už tato slova nebudou do lekce
&bdquo;A&ldquo;, resp. &bdquo;B&ldquo; patřit.

<h2>
<a name="remove_word">Mazání slov</a>
</h2>
Chcete-li smazat slova, musíte je nejdříve vybrat v seznamu slov (více slov
lze vybrat při stisknutí klávesy <i>Ctrl</i> nebo klávesy <i>Shift</i>).
Po stisknutí tlačítka &bdquo;Smazat&ldquo; vedle seznamu slov se objeví
dialog, jehož prostřednictvím budete požádáni, abyste své rozhodnutí potvrdili.
Vezměte na vědomí, že všechny odkazy na mazaná slova budou z příkladů smazány.
Budou smazány i příklady, ve kterých nezbudou žádné odkazy. V dialogu se
zobrazí počet příkladů, které budou smazány a které budou upraveny.
<p>
<img alt="Confirm deletion" src="confirm_word_deletion.png"></p>

<br>
Chcete-li vidět seznam příkladů odkazujících se na konkrétní slovo, můžete se
podívat na jeho <a href="#detailed_view">detailní náhled</a>.

</td>
</tr>
</table>
</body>
</html>

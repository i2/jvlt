<html>
<head>
<META http-equiv="Content-Type" content="text/html; charset=UTF-8">
<title>jVLT - Παραδείγματα</title>
<link href="style.css" rel="stylesheet" type="text/css">
</head>
<body>
<table>
<tr>
<td><img alt="jVLT logo" height="128" src="jvlt.png" width="128"></td><td>
<h1>jVLT - Ένα εργαλείο εκμάθησης λεξιλογίου</h1>
</td>
</tr>
<tr>
<td class="bluebox" valign="top">
<div style="margin-left:0px">
<a href="doc.html">Τεκμηρίωση</a>
</div>
<div style="margin-left:10px">
<a href="doc-vocabulary.html">Λεξιλόγιο</a>
</div>
<div style="margin-left:10px">Παραδείγματα</div>
<div style="margin-left:10px">
<a href="doc-quizzes.html">Κουίζ</a>
</div>
<div style="margin-left:10px">
<a href="doc-settings.html">Ρυθμίσεις</a>
</div>
<div style="margin-left:10px">
<a href="doc-menus.html">Επιλογές Μενού</a>
</div>
<div style="margin-left:10px">
<a href="doc-misc.html">Διάφορα</a>
</div>
</td>
<td class="content">

Η καρτέλα παραδείγματα περιέχει δύο βασικά συστατικά: Τη λίστα παραδειγμάτων
και μια περιοχή πληροφοριών που εμφανίζει επιλεγμένο παράδειγμα. Εάν κάνεις
κλικ σε μια από τις λέξεις στην περιοχή πληροφοριών τότε ενεργοποιείται η
<a href="doc-vocabulary.html"> καρτέλα παραδειγμάτων</a> και η αντίστοιχη λέξη
επιλέγεται. Όπως και στην καρτέλα λεξιλογίου, έτσι και η καρτέλα παραδειγμάτων
περιέχει ένα πεδίο "Φίλτρο". Εάν εισάγεις κάποια συμβολοσειρά και πατήσεις το
κουμπί με το τικ ή το "Enter" τότε θα εμφανιστούν μόνο τα παραδείγματα που 
περιέχουν τη συγκεκριμένη συμβολοσειρά. Μπορείς να 
<a href="#add_example"> εισάγεις</a>, να αλλάξεις ή να διαγράψεις παραδείγματα 
χρησιμοποιώντας τα κουμπιά δίπλα από τη λίστα παραδειγμάτων.<br>
<br>

<img alt="Example tab" src="examples.png">
<br>
<br>


<h2>
<a name="add_example">Προσθήκη Παραδειγμάτων</a>
</h2>
Υπάρχουν δύο βασικά βήματα που πρέπει να εκτελεστούν όταν δημιουργείς 
ένα νέο παράδειγμα:
<ol>

<li> Εισαγωγή του παραδείγματος, και προαιρετικά της μετάφρασης του,</li>

<li> δημιουργία συνδέσμων μεταξύ του παραδείγματος και των λέξεων του λεξιλογίου</li>

</ol>
Όταν εισάγεις παραδείγματα και την μετάφρασή τους μπορείς να 
χρησιμοποιήσεις τις HTML ετικέτες &lt;b&gt;, &lt;br&gt;, &lt;i&gt; και
&lt;p&gt; για να μορφοποιήσεις το κείμενο. Στην περιοχή προεπισκόπησης
θα δεις το αποτέλεσμα άμεσα.<br>
<br>
Για να δημιουργήσεις ένα σύνδεσμο σε μία λέξη, πρέπει πρώτα να επιλέξεις
το τμήμα του κειμένου που θέλεις να συνδέσεις με αυτήν. Η επιλεγμένη συμβολοσειρά
αυτομάτως εισάγεται στο πεδίο κειμένου "Φίλτρο" στο τμήμα "Δημιουργία Συνδέσμου"
του παραθύρου διαλόγου. Μπορείς να επεξεργαστείς την συμβολοσειρά. Έστω ότι έχεις
ένα παράδειγμα που περιέχει τη συμβολοσειρά "έγινε" και θέλεις να το συνδέσεις με
τη λέξη "γίνομαι". Πρέπει να αλλάξεις την αυτόματα εισαγόμενη συμβολοσειρά "έγινε" 
στη "γίνομαι" ή κάποια υποσυμβολοσειρά της "γίνομαι".<br>
<br>
Αφού εφαρμοστεί το φίλτρο προκύπτει μια λίστα λέξεων που ταιριάζουν με το
παράδειγμα. Κάθε λέξη περιέχει μια λίστα υποαντικειμένων που είναι τα νοήματα
της. Για να δημιουργήσεις ένα σύνδεσμο πρέπει να επιλέξεις ένα από τα νοήματα
μίας λέξης και να πατήσεις το κουμπί "Προσθήκη". Εάν θέλεις να αφαιρέσεις ένα 
σύνδεσμο, επίλεξε τον από τη λίστα κάτω από το πεδίο κειμένου "Μετάφραση" και
κάνε κλικ στο "Διαγραφή".<br>
<br>

<img alt="Adding an example" src="add_example.png">
<br>
<br>


</td>
</tr>
</table>
</body>
</html>
